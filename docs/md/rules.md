
# ନିୟମାବଳୀ

ଓଡ଼ିଆ ଜାତିର ସାମଗ୍ରିକ ପ୍ରଗତି ଏହାର ସାମଗ୍ରିକ ଚିନ୍ତା ଓ ଚେତନାର ସ୍ପଷ୍ଟ ଅଭିବ୍ୟକ୍ତି ଓ ଅବବୋଧି ଉପରେ ନିର୍ଭରଶୀଳ । ଆପଣା ଭାଷାରେ ଭାବାଭିବ୍ୟକ୍ତି ଯେତେ ସହଜ ଓ ସୁବିଧା ଜନକ ତାହା ପର ଭାଷା(ବିଦେଶୀ ଓ ଅନ୍ୟାନ୍ୟ ପ୍ରାଦେଶିକ ଭାଷା)ରେ ସମାନୁପାତିକ ଭାବେ ଅସହଜ ଓ ଅସମ୍ଭବ । ଆମ ଭାଷାର ପାରମ୍ପରିକ ପ୍ରକାଶନ ଧାରାରେ ପରିବର୍ତ୍ତନ ଆଣି ଆଧୁନିକ ବିଜ୍ଞାନ ଓ ପ୍ରଯୁକ୍ତି ବିଦ୍ୟାର ସହାୟତାରେ ଏହାକୁ ଯୁଗୋପଯୋଗୀ ଓ ଅଧିକ ପ୍ରଭାବଶାଳୀ କରିବାର ଏହା ଏକ ସମାନ୍ତରାଳ ପ୍ରୟାସ । ‘ବୌଦ୍ଧିକ ଓଡ଼ିଆ’ ଉତ୍କଳୀୟ ଜାତୀୟ ଚେତନାକୁ ଭାଷିକ ସର୍ଜନ ମାଧ୍ୟମରେ ଅଧିକ ସୁଗଠିତ ଓ ସଂଗଠିତ କରିବ ବୋଲି ଆଶା ଓ ବିଶ୍ଵାସ ।


କେବଳ ସେଇଥିପାଇଁ‘ବୌଦ୍ଧିକ ଓଡ଼ିଆ’କୁ ସମଗ୍ର ଓଡ଼ିଆ ଜାତି ଉଦ୍ଦ୍ୟେଶରେ ଉତ୍ସର୍ଗ କରାଯାଇଛି । ଆଲୋଚ୍ୟ ୱେବ ପତ୍ରିକାରେ ପ୍ରକାଶିତ ଲେଖା ଗୁଡ଼ିକ, ପଠାଇଥିବା ଲେଖକଙ୍କର ଏକାନ୍ତ ବ୍ୟକ୍ତିଗତ । ଏଥିରେ ଯଦି କିଛି ଅନିଚ୍ଛାକୃତ ତ୍ରୁଟି ଓ ବିରୋଧାଭାଷ ପରିଲିକ୍ଷିତ ହୁଏ, ସେଥିପାଇଁ‘ବୌଦ୍ଧିକ ଓଡ଼ିଆ’ର କର୍ତ୍ତୃପକ୍ଷ ଦାୟୀ ରହିବେ ନାହିଁ । କାରଣ ଜ୍ଞାନର ଅପାର ଓ ଅସୀମ ଭଣ୍ଡାରର ବ୍ୟାପକତା ଦୃଷ୍ଟିରୁ ‘ବୌଦ୍ଧିକ ଓଡ଼ିଆରେ’ ପ୍ରଦତ୍ତ ସମସ୍ତ ତଥ୍ୟର ସତ୍ୟାସତ୍ୟ ଜାଣିବା ଏକାନ୍ତ ଭାବେ କଠିନ ଓ ଅସମ୍ଭବ । ଏ ପରିପ୍ରେକ୍ଷୀରେ ତଥ୍ୟ ଯୋଗାଇଥିବା ଲେଖକ ହିଁ ଆପଣା ଲେଖାପାଇଁ ଦାୟୀ ରହିବେ। ଏଣୁ ଆବଶ୍ୟକ ହେଲେ ପତ୍ରିକାଟିରେ ପ୍ରଦତ୍ତ ତଥ୍ୟର ସତ୍ୟାସତ୍ୟ ସମ୍ପର୍କରେ ଅନୁସନ୍ଧାନ କରିବାର ଦାୟିତ୍ଵ ଆମେ ପଠାକ-ପାଠିକାଙ୍କ ଦାୟିତ୍ଵରେ ଛାଡିଦେଉଛୁ ।


‘ବୌଦ୍ଧିକ ଓଡ଼ିଆ’ରେ ପ୍ରଦତ୍ତ ସମସ୍ତ ଉପାଦାନର ସ୍ଵତ୍ତ୍ଵାଧାରକ, କେବଳ ‘ବୌଦ୍ଧିକ ଓଡ଼ିଆ’ର ପରିଚାଳନା କର୍ତ୍ତୃପକ୍ଷ ଅଟନ୍ତି । ଏଣୁ ଲେଖକ କିମ୍ବା ‘ବୌଦ୍ଧିକ ଓଡ଼ିଆ’ର ବିନା ଅନୁମତିରେ ଏଥିରେ ପ୍ରକାଶିତ କୌଣସି ଉପାଦାନର ଅବିକଳ ନକଲ, ପ୍ରକାଶନ ଏବଂ ବଣ୍ଟନ ଇତ୍ୟାଦି ଧର୍ତ୍ତବ୍ୟ ଅପରାଧ ଭାବେ ଗ୍ରହଣ କରାଯିବ । ଉଭୟ ପ୍ରବୀଣ ଓ ନବୀନ ସ୍ରଷ୍ଟାଙ୍କୁ ଆପଣେଇ ନେବାର ଅପେକ୍ଷା ରଖେ ‘ବୌଦ୍ଧିକ ଓଡ଼ିଆ’। ମୌଳିକ ଭାବନା ସମ୍ବଳିତ ଓଡ଼ିଆ ଭାଷାରେ ଲିଖିତ ଜଗତ ଓ ଜୀବନ ଜଡ଼ିତ ବିବିଧ ପ୍ରସଙ୍ଗକୁ ଏଠାରେ ସ୍ଥାନିତ କରିବାପାଇଁ ଆମେ ପ୍ରତିଶ୍ରୁତିବଦ୍ଧ । ପ୍ରବନ୍ଧ ଚୟନରେ ସଂପୂର୍ଣ୍ଣ ନିରପେକ୍ଷତା ଓ ଗୁଣବତ୍ତା ପରଖିବା ଆମର ପ୍ରଥମ ଓ ପ୍ରଧାନ ଲକ୍ଷ୍ୟ । ‘ବୌଦ୍ଧିକ ଓଡ଼ିଆ’ରେ ଓଡ଼ିଶୀ ଜନମାନସର ସାମଗ୍ରିକ ଭାବଚେତନାର ପୂର୍ଣ୍ଣ ପରିପ୍ରକାଶ ଘଟିଲେ ଆମର ଏହି କ୍ଷୁଦ୍ର ପ୍ରୟାସ ସଫଳ ଓ ସଂପୂର୍ଣ୍ଣ ହେବା ସଙ୍ଗେ ସଙ୍ଗେ ଶାସ୍ତ୍ରୀୟ ଭାଷା ଆନ୍ଦୋଳନରେ ଗୁଣ୍ଡୁଚି ମୂଷାଟି ପରି ଆମେ କିଛିଟା ସଂଯୋଗ କରିପାରିଲୁ ବୋଲି ହୃଦବୋଧ ହେବ ।
ଆମସହ ଯୋଗାଯୋଗ କରିବାର ମାଧ୍ୟମ Email-boudhikaodia@gmail.com ମାଧ୍ୟମରେ ଆପଣ ଆମକୁ ଲେଖା ପଠାଇ ପାରିବେ ।

## ପ୍ରକାଶନର ନିୟମାବଳୀ :
- ‘ବୌଦ୍ଧିକଓଡ଼ିଆ.ଅର୍ଗ’ତ୍ରୟୋମାସିକ ୱେବ ପତ୍ରିକା। ଏଥିରେ ପ୍ରକାଶନ ପାଇଁ ବିଶ୍ଵର ଯେ କୌଣସି ସ୍ଥାନରୁ ଯେ କୌଣସି ସମୟରେ ଲେଖା ପଠାଇଲେ ତାହା ଗ୍ରହଣୀୟ ହେବ ।
  
- ହୋଇଥିବା ଲେଖାଗୁଡ଼ିକୁ ଗ୍ରହଣ କରାଯିବ । ରେ ଟାଇପ(Type) 
- - ଆକୃତି(Akruti), 
- - ମାଇକ୍ରୋସୋଫ୍ଟ ଇଣ୍ଡିକ ଓଡ଼ିଆ(Microsoft indik Odia), 
- - ଗୁଗୁଲ ଇଣ୍ଡିକ ଓଡ଼ିଆ (Goole indic Odia), 
- - ଶ୍ରୀଲିପି ଓଡ଼ିଆ(Shreelipi Odia),
- - ଅପରାନ୍ତ ଓଡ଼ିଆ (Aparant Odia) 
- - ବା ଆଇଲିପି ଓଡ଼ିଆ(Ileap Odia)

- ଅତ୍ୟଧିକ ବର୍ଣ୍ଣାଶୁଦ୍ଧି ଓ ବ୍ୟାକରଣ ଅସଙ୍ଗତ ତଥା ପ୍ରସଙ୍ଗ ବହିର୍ଭୂତ ଯାଦୃଚ୍ଛିକ ଲେଖା ଗ୍ରହଣୀୟ ନୁହେଁ । 
- ପତ୍ରିକାଟି ତ୍ରୟୋମାସିକ ହୋଇଥିବାରୁ ଲେଖକ/ଲେଖିକାମାନଙ୍କ ଲେଖା, ବର୍ଷ ଭିତରେ ମୋଟ ୪ଟି ସଂଖ୍ୟା ମଧ୍ୟରୁ ପ୍ରବନ୍ଧର ଗୁରୁତ୍ଵ ଆଧାରରେ ଯେକୌଣସି ଗୋଟିଏ ବା ଦୁଇଟି ପ୍ରକାଶ ପାଇ ପାରିବ ।
- ପ୍ରତ୍ୟେକଟି ସଂଖ୍ୟା ଭାବ-ବିବିଧତା ସମ୍ପନ୍ନ ହେଉଥିବାରୁ ଏକକ ଭାବାଦର୍ଶର ଏକାଧିକ ପ୍ରବନ୍ଧ ପ୍ରକାଶନ ଆମର ପସନ୍ଦ ନୁହେଁ ।  
- ଲେଖକ/ଲେଖିକାଙ୍କ ନାମ, ଯୋଗାଯୋଗ ଠିକଣା, ମୋବାଇଲ ନମ୍ବର ଏବଂ ପୂର୍ଣ୍ଣ ପରିଚୟ ବିନା ଲେଖା ଅଗ୍ରାହ୍ୟ ହେବ ।
- ଲେଖା ପ୍ରକାଶଯୋଗ୍ୟ ହୋଇଥିଲେ ‘ବୌଦ୍ଧିକଓଡ଼ିଆ.କମ୍’ରେ ସ୍ଥାନପାଇବ କି ନାହିଁ, ତାହା ସମ୍ପୂର୍ଣ୍ଣ ରୂପେ ସମ୍ପାଦନା ମଣ୍ଡଳୀର ବିଚାର ନିର୍ଭର ।
- ଉଭୟ ମନୋନୀତ ଓ ଅମନୋନୀତ ଲେଖା ସମ୍ପର୍କରେ ସମ୍ପାଦନା ମଣ୍ଡଳୀର ବିଚାର-ବିମର୍ଶ ପରେ ଇ-ମେଲ ଯୋଗେ ସମ୍ପୃକ୍ତ ସ୍ରଷ୍ଟାଙ୍କୁ ଜଣାଇ ଦିଆଯିବ । 
- ଲେଖାଗୁଡ଼ିକର ପ୍ରାପ୍ତି-ସ୍ଵୀକୃତି ଯଥାଶୀଘ୍ର ଇ-ମେଲ ଯୋଗେ ଜଣାଇବାର ବ୍ୟବସ୍ଥା ଅଛି ।
- ଲେଖା ସହ ସ୍ରଷ୍ଟା ନିଜର ରଙ୍ଗୀନ ପାସପୋର୍ଟ ସାଇଜର ଫୋଟୋ ଦେବାକୁ ଅନୁରୋଧ । 
- ଲେଖାଗୁଡ଼ିକର ଆଇନ୍‌ଗତ ଦିଗପ୍ରତି ଲେଖକ/ଲେଖିକା ନିଜେ ହିଁ ଦାୟୀ ରହିବେ ।
- ପତ୍ରିକାର ଅଭିମତ ପୃଷ୍ଠାରେ ନିର୍ଦ୍ଦିଷ୍ଟ ଲେଖାର ପ୍ରାମାଣିକ ତଥା ବୌଦ୍ଧିକ ଆଲୋଚନା ସ୍ଥାନ ପାଇବ ।
